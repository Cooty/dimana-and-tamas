Бургас предлага множество дейности, подходящи както за деца, така и за възрастни.

Ето няколко идеи за такива в града и в околностите му:

Ако сте с деца задължително посетете <a href="https://planetum.bg/" target="_blank">Планетум Бургас</a>, който е интерактивен научен музей с много експерименти, експонати и новооткрит планетариум, който допълнтиелно ще разпали любопитството на децата към космоса и науката.

<a hrf="https://zooburgas.com/" target="_blank">Зоологическата градина в Бургас</a> предоставя чудесна възможност да се наблюдават отблизо различни видове диви животни, а ежегодният <a href="https://www.sandfestburgas.com/">Фестивал на пясъчните фигури в Бургас</a> показва зашеметяващи пясъчни скулптури, създадени от талантливи творци от цял свят.

<a href="https://www.gotoburgas.com/en/places-to-go/view/35" target="_blank">Морската градина в Бургас</a> е чудесно място за прекарване на деня на сянка, като в парка има много места за отдих и занимания за деца. Можете също така да се отпуснете на **Северния или Южния плаж** в Бургас или да се насладите на храна или освежителни напитки на **крайбрежната алея**.

Освен това <a target="_blank" href="https://bspb.org/%d0%bf%d0%b7%d1%86-%d0%bf%d0%be%d0%b4%d0%b0/
">природният резерват "Пода"</a> предлага спокойни пешеходни пътеки и възможности за наблюдение на птици сред живописна природа.

След ден прекаран в разглеждане на забележителности, възрастните могат да релаксират на <a href="https://www.gotoburgas.com/bg/places-to-go/view/17" target='_blank'>Бургаските кални бани с морска луга</a>, разположени в непосредствена близост до живописните **розови солници на Атанасовско езеро**. Друг добър вариант за разпускане и спа процедури е <a href="http://www.aquae-calidae.com/" target="_blank">Аквапарк Аква Калиде</a>, само на _14 км_ от центъра на Бургас.

## Извън Бургас, но съвсем близо:

За доза култура и история близките дестинации като <a href="https://www.mywanderlust.pl/things-to-do-in-sozopol-bulgaria/" target="_blank">Созопол</a> и <a href="https://www.mstravelsolo.com/things-to-do-in-nessebar-bulgaria/" target="_blank">Несебър</a> привличат с красиви стари градове, които се отличават с древни руини, очарователни улички и разнообразни музеи. Имайте предвид, че в края на август/началото на септември в Созопол се провежда ежегодният <a href="www.apollonia.bg" target="_blank">фестивал на изкуствата "Аполония"</a>, така че може да планирате и време за него точно преди сватбата.
